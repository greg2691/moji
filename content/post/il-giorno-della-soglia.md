---
title: "07 Ottobre 2022 - Il Giorno Della Soglia"
date: 2022-10-15T14:45:47+02:00
draft: false
categories:
  - Rare All Star
tags:
  - Soglia
  - Rare
---

*Voglio raccontarvi di come inaspettatamente sia arrivata la nostra prima soglia e voglio farlo nel primo post.*

**Untouchball F.C.** è stata fondata con un principio cardine: **FARE SOLDI**. 

Inutile parlare di scarsa etica o poca modestia. La blockchain serve a questo, il trading di **NFT** serve a questo e ultimo ma non per importanza IL **CALCIO VERO FA QUESTO**. Chi siamo noi dunque per rinnegare gli insegnamenti del grande papà calcio?

**NESSUNO, PAGLIACCI AL MASSIMO**

Ed è per questo che come tanti altri poveri pazzi abbiamo deciso di investire i nostri soldi in questa squadra. 

Creata dall'unione di due menti eccelse seppur molto semplici la nostra missione è quella di generare profitto tramite le soglie. 

### SOGLIE

> *"Ma cosa sono le soglie caro admin?!"*

Partiamo dalla premessa che Sorare offre diversi modi di fare profitto che assomigliano praticamente molto a quelli del calcio del mondo vero: 

- Premi in denaro (in questo caso carte di diversa rarità e valore)
- Plusvalenze (quindi compro basso / vendo alto)

Ci sono diverse competizioni, cominciano ad essere veramente tante e sarebbe tempo sprecato mettermi a scriverle tutte qui, andate sul sito e spulciatevele. Grosso modo quello che occorre sapere è che sono diversificate per rarità delle carte, quindi (dalla rarità più bassa a quella più alta):

- Common (carta straccia)
- Limited (1000 esemplari)
- Rare (100 esemplari)
- Ultra Rare (10 esemplari)
- Uniche (unico esemplare)

Per ognuna di queste rarità ci sono diverse competizioni MA CE N'È UNA SOLTANTO CHE PRESENTA DELLE SOGLIE ed è quella **"Rare All Star"**.

Ebbene le soglie sono quella cosa che rende Sorare al momento un minimo appetibile ai morti di fame che tentano di approcciarsi al giuoco del (fanta)calcio.

Paradossalmente, se dovessimo giocare in un campionato Limited (costi inferiori per la costruzione della rosa) avremmo molte meno chance di vincere. Ed è per questo motivo, questo soltanto, che ci siamo visti "costretti" ad investire su carte rare, dove i costi si alzano sensibilmente. 

Detto questo, esistono due tipi di soglie:

- Soglia 1: punteggio > 205 - montepremi basso
- Soglia 2: punteggio > 250 - montepremi alto

Oltre ovviamente ai premi carta molto difficili da raggiungere. 

![partecipazione-all-star.png](/images/posts/partecipazione-all-star.png "partecipazione-all-star.png")

Come potete vedere se ad esempio la squadra si dovesse piazzare fra il 57 e il 170 posto oltre a vincere la soglia Soglia 2 (quella più alta) riceverà una carta Rara Tier 3, il valore si aggira fra i 100 e i 150 euro stando all'attuale cambio con l'ethereum.

Una bella figurina da rivendere eventualmente facendoci un profitto del 100%. Non male. Difficile. Molto difficile.

### COSTRUZIONE DELLA ROSA

Siamo arrivati al momento catartico, reclutare talenti da arruolare negli Untouchball F.C. alla loro prima stagione. Per fare questo è stato necessario tenere in considerazione più fattori, fra i più annoverati e talvolta snervanti troviamo:

- Quale conteninente puntare, tipo: Europa / Sud America / MLS (Nord America) / Asia
- È possibile usare carte Common o Limited nel campionato All Star Rare? Questo è un punto focale che vi spiegherò proprio ora.

#### ADDIO AL PORTIERE COMMON (E PERCHÉ I PORTIERI SONO LE VERE STAR DI SORARE)

Per quanto riguarda i portieri sono costretto ad aprire una parentesi. Sono le star, costano tanto, molto, troppo e tanto più di un attaccante che fa gol. Perché? Perché purtroppo Sorare è un gioco del c****o e come ogni gioco degno di questo appellativo deve complicare le cose. 

**PICCOLA PREMESSA**

Si gioca in 5:

- Portiere
- Difensore
- Centrocampista
- Attacante
- Extra (figura di movimento a rinforzo)

Fino alla passata stagione era possibile schierare una Cammon e 4 Rare. Le Common sono carte che ti vengono droppate da Sorare nel momento della registrazione. Anche loro hanno più Tier, dal Tier 3, Tier 2 fino ad arrivare a quelle stellari come Messi, Haaland, Dybala e a scendere. 

Ovviamente anche loro hanno un loro campionato e a seconda del piazzamente si ricevono in premio carte Common di ogni Tier e, se sei uno di quei fortunati che riesce a piazzarzi fra **i primi 100 in una competizione con 40k managers** ricevi in premio carte Limited (vedi fig. qui sotto).

![Immagine non trovata: /images/posts/montepremi-common.png](/images/posts/montepremi-common.png "Immagine non trovata: /images/posts/montepremi-common.png")

Va da se che anche qui è molto difficile riuscire a ricevere qualcosa di valore. 

L'idea non tanto originale che tutti quanti hanno avuto è stata quella di investire copiosamente su un centroavanti e schierare portieri Common, è facile infatti che Sorare ti regali portieroni Common che nel mercato Rare pagheresti qualche migliaio di euro.

Sorare è paraculo e ha deciso quindi di non dare più questa possibilità, se sei un pezzente di vendi un rene ma devi schierare 5 Rare. **PUNTO!**

Quindi cos'è successo dopo? I portieri sono diventati ricercatissimi, perché altrimenti non si partecipa alla competizione e niente soglia, niente soglia niente soldi, niente soldi cosa stiamo facendo qui?

La magra consolazione è che con qualche centinaio d'euro è possibile prendere portieri che giochicchiano o, alle brutte, un portiere che scalda la panchina all season long ma che _**comunque ti consente di poter partecipare con l'handicap di un giocatore in meno.**_

Segnatevi bene quest'ultima frase perché è fondamentale nel racconto di questa impresa. 

Decidiamo di prendere il portiere più economico possibile e riusciamo ad accaparrarcene una a 90€, under 23. 

Tutto bello, abbiamo il portiere ora la strada è tutta in discesa.

NO! Niente di più sbagliato.

A squadra già pronta e con l'inizio stagione alle porte la carta del portiere non è giocabile perché la sua squadra non è presente su Sorare.

#### PANICO TOTALE. ORA COSA FACCIAMO?

Rimettiamoci sul mercato, cerchiamo subito un portiere da poter schierare, va bene anche uno di 60 anni che fa solo panchina, basta arrivare a cinque giocabili e basta.

E così abbiamo fatto, abbiamo preso Antonio Mirante, non regalato ma l'abbiamo preso e questo ci ha concesso di poter giocare.

Inizia il campionato e ogni giornata i punti oscillano fino a quando, il 07 Ottobre 2022 arriva inaspettatamente la nostra prima soglia. Vi ricordate le due soglie e i relativi punteggi?

Ve li metto qui sotto:

![soglie.png](/images/posts/soglie.png "soglie.png")

Realizziamo ben: 243.72 pti piazzandoci al 2195 posto su 10231

![prima-soglia.png](/images/posts/prima-soglia.png)

La beffa arriva nonostante la soglia presa, eravamo a tanto così dalla seconda soglia, riuscendo ad innagurare le vittorie con il premio massimo. Peccato, sarà per la prossima volta. 

#### CONCLUSIONE

Ho concluso velocemente il racconto perché stava diventato più un "Come abbiamo costruito la squadra" piuttosto che il racconto della nostra prima soglia.

Nel momento della stesura dell'articolo ci siamo avvicinati a svariate altre soglie e abbiamo migliorato la squadra Casual riuscendo spesso a vincere carte Star e ci siamo introdotti nel mercato Limited competendo nella categoria Kick Off Limited dove i primi dove le prime 250 persone vincono carte limited dalla Tier 3 in su.

Ci vediamo presto.


